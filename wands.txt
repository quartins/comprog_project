1 ACE OF WANDS
ความหมาย : การเริ่มต้นงานใหม่ แรงบันดาลใจใหม่ๆ
           ความรู้สึกที่เริ่มลุกโชน เหมือนไฟที่จุดติด
ความรัก : การเริ่มต้นใหม่ ความรู้สึกใหม่ๆ ที่ทำให้เรารู้สึกดี พ่ใบนี้ เป็นเหมือน Passion เป็นความปรารถนา มากกว่า ซึ่งจะรุนแรงกว่า ดังนั้นไพ่ใบนี้จึงเต็มไปด้วยพลัง

2 TWO OF WANDS
ความหมาย : การวางแผนอนาคต การมองถึงอนาคต
           การประเมินว่าจะทำยังไงต่อไปในอนาคต
ความรัก : ความรักที่กำลังไปในทางที่ดี มีโอกาสในการพัฒนาที่ดี ถึงเวลาตัดสินใจว่าจะทำยังไงไฟถึงจะลุกโชนได้อีก มีโอกาสที่ดีที่จะพัฒนาความสัมพันธ์ที่ดีมากขึ้นในอนาคต

3 THREE OF WANDS
ความหมาย : การส่งสิ่งที่เราสร้างขึ้นมาออกไป เช่น การส่งงาน ส่งของ ส่งความรัก
           การรอผลลัพธ์ที่ส่งออกไปกลับมา โดยที่ก็ไม่รู้ว่าผลลัพธ์จะดีหรือไม่
ความรัก : นความสัมพันธ์ที่เป็นคนรักกันแล้ว ก็อาจจะอยู่ในช่วงห่างไกลกันต้องมีคนที่รอคอยคนนึงเสมอ ความสัมพันธ์ที่มีการวางแผนอนาคตร่วมกัน ไม่ใช่แค่รักกันแบบเด็กๆ มองไปยังอนาคตอันไกลมีความมุ่งมั่นที่จะพากันไปให้ถึงฝั่งฝันที่วางไว้

4 FOUR OF WANDS
ความหมาย : การเฉลิมฉลอง งานแต่งงาน
           ความรัก เพื่อน ครอบครัว
ความรัก : ความรักที่สุกงอม มีการเฉลิมฉลอง อบอุ่น หากมีความพร้อม ไพ่ใบนี้ก็หมายถึงการแต่งงานได้ด้วย

5 FIVE OF WANDS
ความหมาย : การถกเถียง การประชุม วางแผน
           ความขัดแย้ง แข่งขัน
ความรัก : การขัดแย้งกัน การไม่ลงรอยกันเหมือนความสัมพันธ์มันไม่ลงตัว ทำให้คุณรู้สึกว่าความสัมพันธ์ครั้งนี้มันไม่ใช่ ซึ่งต่างฝ่ายก็ต่างดื้อไม่ยอมปรับตัว เลยอาจทำให้เกิดการทะเลาะกันได้

6 SIX OF WANDS
ความหมาย : การมีความคืบหน้า การได้รับชัยชนะ
           ความมั่นใจ เชื่อมั่นในตัวเอง
ความรัก : ความรักมีความก้าวหน้า ความสัมพันธ์มีความเดินหน้าไปในทิศทางที่ดีขึ้น ถ้าเป็นคนรักกันก็เป็นคู่รักที่ค่อนข้างจะมีความรักให้กันอย่างดี มีความสุข มีความมั่นใจและภูมิใจในความรักครั้งนี้มาก อารมณ์เหมือนชอบอวดความรักให้คนอื่นเห็น

7 SEVEN OF WANDS
ความหมาย : การต่อสู้เพื่อรักษาตำแหน่ง รักษาสิ่งที่เราคิดว่าใช่
           การปกป้องสิทธิ์ของตัวเอง
ความรัก : ความรักค่อนข้างจะเหน็ดเหนื่อย ต้องต่อสู้กับปัญหาครับ ความสัมพันธ์เหมือนมีอุปสรรคเข้ามา หรือแม้แต่ปัญหาภายใน เรื่องการที่อีกฝ่ายทำร้ายจิตใจคุณ ให้คุณต้องต่อสู้ฝ่าฟันเพื่อรักษาความสัมพันธ์ให้คงอยู่ต่อไป และอาจหมายถึงการต่อสู้เพื่อรักษาตัวตนของตัวเองในความสัมพันธ์

8 EIGHT OF WANDS
ความหมาย : สิ่งที่เกิดขึ้นกะทันหัน เข้ามากะทันหัน
           การเดินทางทางอากาศ
ความรัก : การที่มีพลังงานในความสัมพันธ์เป็นไปอย่างรวดเร็ว ความรักพัฒนาไปอย่างรวดเร็ว มีความคืบหน้า มีเรื่องเซอร์ไพรซ์

9 NINE OF WANDS
ความหมาย : การที่ผ่านความเจ็บ ผ่านประสบการณ์มา ทำให้มีความรู้ที่จัดการ ดำเนินการต่อด้วยประสบการณ์ที่มี
           เจ็บมาจนระวังตัว แต่ก็ยังลุยต่อได้ ไม่ย่อท้อ
ความรัก : ความสัมพันธ์ที่เรียกได้ว่า เจ็บมาเยอะ จนทำให้มีประสบการณ์มามาก และทำให้มีรู้วิธีในการแก้ไขปัญหาความสัมพันธ์ต่างๆ ที่เข้ามา ได้อย่างดี เป็นความหมายที่ดี ที่สามารถดำเนินความสัมพันธ์ต่อไปได้ เพราะเรามีประสบการณ์ที่จะจัดการ

10 TEN OF WANDS
ความหมาย : TEN OF WANDS
ความรัก : ความสัมพันธ์ที่หนักอึ้ง อาจเป็นภาระด้านอื่นๆ เช่น เรื่องงาน เงิน ครอบครัว ที่อาจไม่เห็นด้วยทำให้การรักษาหรือพัฒนาความสัมพันธ์เป็นได้ยากและหนักหน่วง แต่คุณสองคนก็พยายามอย่างหนักเพื่อทำให้ทุกอย่างเป็นไปได้ด้วยดี

11 PAGE OF WANDS
ความหมาย : การเตรียมพร้อมผจญภัย ออกเดินทางค้นหาสิ่งใหม่ๆ ด้วยความมุ่งมั่นและตั้งใจ
           การเปลี่ยนแปลงสถานการณ์ทำงาน
ความรัก : ความรักความสัมพันธ์ของไพ่ใบนี้ มักแปลถึงการเริ่มต้น การเปลี่ยนแปลง ความต้องการในการพัฒนาความสัมพันธ์เป็นการเริ่มความรักที่ค่อนข้างจะรุนแรง หรือวัยรุ่นซะหน่อย คือมีความรักที่มาก เป็นความรักที่เหมือนการผจญภัย มีเรื่องน่าตื่นเต้นหวือหวาตลอดเวลา

12 KNIGHT OF WANDS
ความหมาย : การเดินหน้า การพัฒนาในสิ่งที่ปรารถนา ต้องการในจิตใจ
           การผจญภัย การมีพลังในการต่อสู้ลุยทำตามความปรารถนา
ความรัก : ความสัมพันธ์ที่เดินหน้าไปด้วยความรวดเร็ว ไปเร็วด้วยความต้องการ มีพลังพร้อมจะฝ่าฟันอุปสรรค มองในแง่ดีก็ถือว่าดี บางทีก็อาจจะขาดความรอบคอบไปซะหน่อย จนอาจจะทำให้ความสัมพันธ์ไม่ยืดยาวหรือยั่งยืนนัก ก็เหมือนเป็นไพ่ที่ออกมาแนะนำให้ ตรึกตรองอะไรให้รอบคอบ 

13 QUEEN OF WANDS
ความหมาย : ความสุข ความพอใจ และความอุดมสมบูรณ์
ความรัก : ผู้หญิงที่มีสเน่ห์ มีความมุ่งมั่น ในการทำงาน ความฝัน และมีความเฟรนลี่ เพื่อนเยอะ ชอบสังคม ทำให้ดึงดูดคนเข้ามามากมาย แต่ถ้าโสดอยู่ ก็จะตอบได้ว่าผู้หญิงคนนี้ยังไม่คิดที่จะลงเอยกับใคร

14 KING OF WANDS
ความหมาย : การเป็นผู้นำ มีวิสัยทัศน์สูง
           แรงปรารถนา ความต้องการ ความฝันที่รุนแรง และสามารถนำพามันไปได้
ความรัก : ความสัมพันธ์ที่มีพลังงาน มีแรงผลักดันในการพากันไปในเป้าหมายของความรักที่ต้องการได้ นอกจากนี้ยังหมายถึงความรักที่ใช้ความปรารถนาเป็นตัวนำพาไปได้ด้วย           