cups
1 ACE OF CUPS
ความหมาย : ความรู้สึกใหม่ๆ อารมณ์ใหม่ๆ ความรักใหม่ๆที่เกิดขึ้นมา
           ความสัมพันธ์ที่ดี มีโอกาสพัฒนาไปในทางที่ดี
ความรัก : โอกาสที่จะได้เจอความรักใหม่ ถ้ามีคนรักอยู่แล้วก็หมายถึงความรักที่ชื่นมื่น อะไรที่ขาดหายไปก็อาจจะได้มีโอกาสอีกครั้ง

2 TWO OF CUPS
ความหมาย : การแลกเปลี่ยน ที่ผสมผสานได้อย่างลงตัว
           การได้สังสรรค์ กินข้าว ทำกิจกรรมที่ทำให้เกิดความรู้สึกดีๆต่อกัน
ความรัก : ถ้าเป็นคู่รักกันแล้ว ก็เรียกได้ว่ารักกันดีมาก หากมีปัญหาก็สามารถข้ามผ่านไปได้ด้วยความเข้าใจ และความรัก
         หากเป็นคนโสดหรือคนคุยที่กำลังคุยกัน หรือถามว่าเค้ารู้สึกยังไง ก็ต้องบอกได้ว่าต่างฝ่ายต่างรักกัน มีช่วงเวลาดีๆ ให้แก่กัน หากดูจากไพ่ก็เหมือนจะโอกาสได้ไปกินข้าว ไปทำกิจกรรมที่แลกเปลี่ยนความรู้สึกกันอย่างดี

3 THREE OF CUPS
ความหมาย : ความสัมพันธ์เพื่อนฝูง สังคม
           การสังสรรค์ ปาร์ตี้ งานเฉลิมฉลอง
ความรัก : การสร้างสิ่งใหม่ๆ จากสิ่งที่มีอยู่ ก็เรียกได้ว่าความรักมีแนวโน้มที่จะพัฒนาไปในทางที่ดี

4 FOUR OF CUPS
ความหมาย : ความเบื่อหน่าย เพิกเฉย ต่อโอกาสที่เข้ามา 
           การตัดสินใจประเมิน ทางเลือกและโอกาส
ความรัก : คนที่ได้รับไพ่ใบนี้จะเป็นคนที่กำลังเบื่อหนายในความรัก รู้สึกว่าความรักที่เข้ามาหรือความรักที่มีอยู่มันไม่ใช่ แม้จะมีตัวเลือกเข้ามา หรือมีคนเข้ามาจีบ ก็ยังไม่คิดที่จะรับรักใครง่ายๆ

5 FIVE OF CUPS
ความหมาย : ความเศร้า ความเสียใจ ความสูญเสียในสิ่งที่ผ่านไป
           การที่ไม่ยอมรับสิ่งที่สูญเสียไป จนไม่สามารถเปิดรับสิ่งดีๆใหม่ๆได้
ความรัก : ความรู้สึกเสียใจ สูญเสีย ในเรื่องความรักมัก ดยมักจะเป็นคนที่ไม่สามารถลืมอดีตได้ ไม่สามารถลืมความผิดพลาด และให้อภัยตัวเอง ในอดีตที่ทำพลาดไปได้
         ทำให้คนๆ นี้ไม่สามารถเริ่มต้นกับความรักใหม่ๆ หรือกล้าที่จะตัดสินใจทำอะไรใหม่ๆ ได้ แม้จะมีสิ่งดีๆที่อยู่ใกล้ๆ แค่หันหลังกลับมามองก็ตาม

6 SIX OF CUPS
ความหมาย : ความใจดี ความรักที่ความอบอุ่น
           ความรู้สึกเก่าๆ การนึกถึงเรื่องดีๆในอดีต ครอบครัว บ้าน
ความรัก : ความรู้สึกเก่าๆ กำลังจะกลับมาเช่นกัน โดยมากเป็นความรู้สึกที่ดี เช่น คุณจะได้เจอเพื่อนเก่า เจอคนรู้จักเก่าๆ ที่อาจทำให้คุณรู้สึกดี การได้เจอแฟนเก่าที่ไม่ว่าจะเลิกลากันไปดีร้ายยังไง แต่ก็ทำให้คุณหวนรำลึกถึงสิ่งดีๆในอดีตที่ได้มีร่วมกันได้

7 SEVEN OF CUPS
ความหมาย : ความเพ้อฝัน จินตนาการ สิ่งที่หวัง แต่ยังไม่ได้ลงมือทำ
           ทางเลือกที่มากมายที่ไม่สามารถตัดสินใจเลือกได้
ความรัก : การตัดสินใจ การตัดสินใจต่างๆ ที่ดูเหมือนจะมีผลต่ออนาคตในความรัก ที่มีให้เลือกมากมายแต่เลือกไม่ได้ เหมือนดีไปซะทุกทาง ตกอยู่ในห้วงภวังค์ ลุ่มหลง จนเลือกไม่ได้

8 EIGHT OF CUPS
ความหมาย : การเดินหนีจากปัญหา จากอารมณ์ที่เป็นปัญหาที่ทำให้รู้สึกเศร้า
           ความผิดหวัง และการยอมแพ้
ความรัก : รู้สึกว่าถึงจุดที่ไม่ต้องทน และเดินจากไป ทิ้งสิ่งที่ไม่ดี อารมณ์ที่ไม่ดีไว้ด้านหลัง การที่คนคนนี้ สามารถทำใจ ปล่อยวาง ความรู้สึกแย่ๆ ของตัวเอง ปล่อยปัญหาทิ้งไว้ แล้วเดินหน้าความสัมพันธ์ต่อไปได้อย่างราบรื่น

9 NINE OF CUPS
ความหมาย : ความพอใจ ความหวังที่ได้รับการเติมเต็ม
           ความมั่นใจและมีความสุขเกินกว่าสภาพความเป็นจริง
ความรัก : ด้านความรักความสัมพันธ์ ทั้งสองกำลังมีความสุขดี พอใจ ในความสัมพันธ์ และมีความสุขกับความสัมพันธืนี้

10 TEN OF CUPS
ความหมาย : ความสุขสมหวัง ความสมบูรณ์ในอารมณ์
           ครอบครัวที่มีความสุข
ความรัก : คุณมีความสุขกับคนรัก คนที่คุณรัก ทุกอย่างเข้ากันได้ดี สามารถวาดฝันถึงอนาคตไปถึงการสร้างครอบครัวได้ 

11 PAGE OF CUPS
ความหมาย : การสัมผัสได้รับสิ่งที่ทำให้เรารับรู้ความรู้สึกลึกๆ ข้างในของตัวเอง
           คนที่มีความคิดสร้างสรรค์ คนที่มีความคิดแบบเด็ก
ความหมาย : บ่งบอกถึงการเปลี่ยนแปลง เปลี่ยนสถานะความสัมพันธ์ ไปอีกระดับนึง หรือความคิดของคนคนนั้นที่เป็นเด็ก โดยรวมจึงเป็นไปในทางบวก ความรักความสัมพันธ์พัฒนาไปอีกขั้น

12 KNIGHT OF CUPS
ความหมาย : ความโรแมนติก คนมีสเน่ห์ดึงดูด
           การพัฒนาในความสัมพันธ์ การจีบ การเข้าหาอย่างโรแมนติก
ความรัก : การพัฒนาความรัก ความสัมพันธ์ ไปข้างหน้าอย่างมีความสุข และโรแมนติก คนที่ค่อนข้างมีสเน่ห์ ดูเป็นคนที่เข้าใจผู้อื่น เอาใจเก่ง อัธยาศัยดี

13 QUEEN OF CUPS
ความหมาย : การเข้าอกเข้าใจผู้อื่น จิตใจที่ดีงาม อ่อนโยน ใจดี แต่อารมณ์อ่อนไหวได้ง่าย
           ผู้หญิงที่สวยงามมีสเน่ห์
ความรัก : ความสัมพันธ์มีความเข้าอกเข้าใจ ความรู้สึกของกัน และกันอย่างดี รักกันมาก และราบรื่น  
         ไพ่ราชินี มักหมายถึงผู้หญิงที่เข้ามาอยู่ในเหตุการณ์ ผู้หญิงคนนี้มีลักษณะที่มีเสน่ห์ โรแมนติก อ่อนโยน เข้าใจความรู้สึกอีกฝ่ายเป็นอย่างดี แต่เป็นคนที่อ่อนไหว และเสียใจได้ง่าย ซึ่งถ้าได้ไพ่แทนตัวเราที่เป็นผู้หญิง ก็อาจหมายถึงอีกฝ่ายชอบเรามาก

14 KING OF CUPS
ความหมาย : ความมั่นคงทางอารมณ์ แม้จะอยู่ในปัญหา สิ่งที่ทำให้อารมณ์ขุ่นมัว
           ชายที่เป็นผู้ใหญ่ สามารถควบคุมอารมณ์ตัวเอง และใจดี
ความรัก : ไพ่ใบนี้แทนตัวผู้ชาย เป็นคนที่มีความเป็นผู้ใหญ่ มีเหตุผล ใจดี ทำให้มีสเน่ห์ และคนชื่นชอบมากมายซึ่งถ้าเป็นความรักก็ต้องบอกว่าอีกฝ่ายก็ชื่นชอบนิสัยเราที่มีไพ่ใบนี้แทนตัวขึ้นมา
           