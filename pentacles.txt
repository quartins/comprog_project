1 ACE OF PENTACLES
ความหมาย : การได้รับโอกาสใหม่ๆ ที่เป็นโอกาสที่สามารถพัฒนาให้มั่นคง
           ได้รับเงิน ได้รับของขวัญ
ความรัก : จุดเริ่มต้น โอกาสที่เข้ามาที่ดีจับต้องได้ ความสัมพันธ์อยู่ในระยะเริ่มต้นที่ไปใน ทิศทางที่ดีและถูกต้อง ถึงจะยังไม่ใช่จุดที่จะลงตัวเป็นแฟนกัน แต่เรียกได้ว่าเป็นการเริ่มต้นที่ดี มีโอกาสพัฒนาไปในทางที่ดี

2 TWO OF PENTACLES
ความหมาย : การจัดการเวลา จัดการความสำคัญให้สิ่งต่างๆให้ราบรื่น
           การไม่สามารถเลือกทำอย่างใดอย่างหนึ่งได้ชัดเจน
ความรัก : การจัดเวลา การให้เวลาและความสำคัญกับสิ่งต่างๆ การสับราง อาจมีการคุยหลายคน ต้องจัดการความสัมพันธ์ให้ราบรื่นทุกคน หรืออาจหมายถึงว่า เรามีสิ่งสำคัญอื่นๆที่เราต้องให้เวลาและความสำคัญด้วย เช่น การให้เวลากับเพื่อน ครอบครัว งาน งานอดิเรก เป็นต้น เหมือนเราต้องจัดการแบ่งเวลาหลายๆอย่างให้สมดุล ซึ่งก็อาจจะต้องมีความกังวล

3 THREE OF PENTACLES
ความหมาย : การหารือวางแผน การประชุม
           การวางแผนเพื่ออนาคตที่มั่นคง
ความรัก : การริเริ่มที่จะวางแผน อนาคตที่มั่งคั่ง การคุยหารือ กันอย่างจริงจังในอนาคต เช่น เรื่องการเงิน การทำงาน การมีลูก การแบ่งหน้าที่ เป็นต้น หรือบางทีอาจจะคุยปรึกษาหารือกันว่า จะเอายังไงกับความสัมพันธ์นี้อย่างดี ถ้ามันไม่ดีเราจะปรับแก้ไขอย่างไร

4 FOUR OF PENTACLES
ความหมาย : การหวง ป้องกัน รักษา สิ่งที่มาค่าของตัวเอง
           การกั๊ก การไม่เปิดเผย เปิดใจ
ความรัก : ถ้าหากว่าเป็นแฟนกันหรือคบกัน ก็จะแสดงให้เห็นได้ว่าคนๆนี้ หวง และรักคู่ของตัวเองมาก ออกแนวหึงมีความเป็นเจ้าเข้าเจ้าของสูง แต่ก็เป็นความสัมพันธ์ที่มั่นคง 
         ถ้าหากเป็นความสัมพันธ์ที่ไม่ชัดเจน ไพ่ใบนี้ก็แสดงถึงคนที่อาจจะคุยหลายคน ยังกั๊กไว้คุยอยู่ แต่ก็ไม่ชัดเจนเลือกใครซักที

5 FIVE OF PENTACLES
ความหมาย : การขาดแคลน ยากไร้ ความจน
           ความไม่ปลอดภัย ไม่มั่นคง
ความรัก : ถ้าคุณเป็นฝ่ายตามตื๊อ ทุ่มเทให้เค้า ก็จะแปลได้ว่า เค้าก็ไม่ได้สนใจคุณเลย ปล่อยให้คุณตามตื๊อไปเรื่อยๆ เหมือนความรักของคุณมากกว่าความรู้สึกที่เค้ามีให้คุณ ยิ่งรักมากก็ยิ่งเจ็บมาก
         ถ้าคุณเป็นฝ่ายถูกตื๊อ นั่นแสดงว่าคุณก็ไม่ได้ใส่ใจเค้า ไม่ได้สนใจเค้า อาจจะรู้สึกดีที่มีเค้าอยู่ แต่ก็ยังไม่คิดจะหันไปตอบสนองความรัก ความทุ่มเทที่อีกฝ่ายให้

6 SIX OF PENTACLES
ความหมาย : การแบ่งปัน ความใจดี การให้โดยไม่ได้รับสิ่งตอบแทน
           การได้รับ สิ่งต่างๆโดยที่ไม่ตอบแทนใดๆ
ความรัก : ความรักที่ไม่ค่อยเท่าเทียมเท่าไหร่ มีฝ่ายนึงที่ให้ ใจดี ให้ทุกอย่าง แต่ฝ่ายนึงก็ไม่ได้ตอบรับ หรือไม่สามารถตอบรับความรักนั้นได้ ซึ่งดูจากลักษณะเป็นไพ่ที่ดูไม่ดีนัก แต่ด้วยตัวไพ่ก็ไม่ได้ร้ายแรงขนาดนั้น อาจหมายถึงการจีบกัน โดยที่อีกฝ่ายที่โดนจีบยังไม่ตัดสินใจคบ

7 SEVEN OF PENTACLES
ความหมาย : การประเมินผล สิ่งที่ได้ลงทุนลงแรงไป
           ประเมินสถานการณ์วางแผนว่าจะทำอย่างไรต่อไป
ความรัก : การประเมินความสัมพันธ์ การมองดูข้อดีข้อเสียที่เกิดขึ้น เพื่อวางแผนว่าจะเลือกตัดสินใจต่อไป
         ถ้าหากถามถึงคนนั้นคิดยังไงกับเรา แล้วได้ใบนี้ ก็อาจแสดงให้เห็นได้ว่าคนคนนั้นกำลังประเมินสถานการณ์อยู่ อาจเหมือนคนคนนั้นกำลังลังเล และไม่มั่นใจในตัวคุณครับ

8 EIGHT OF PENTACLES
ความหมาย : การทำหรืออดทนทำในสิ่งที่มีคุณค่า
           ความใส่ใจ ความตั้งใจในการสร้างสิ่งที่มั่นคง
ความรัก : ในเชิงความรัก ไพ่ใบนี้หมายถึงความสัมพันธ์ที่พัฒนาไปเรื่อยๆ ทีละนิดอย่างมั่นคง สม่ำเสมอ ถึงแม้จะดูน่าเบื่อไปบ้าง แต่ถ้าคุณสองคนสบายใจกับความมั่นคง ไพ่ใบนี้ก็ถือว่าดี

9 NINE OF PENTACLES
ความหมาย : ความมีพร้อมสมบูรณ์ ความพอใจในสิ่งที่มีและมีความสุข แต่ก็ยังขาดบางอย่างไป
           การให้รางวัลตัวเองหลังจากการทำงาน
ความรัก : ความโสด แต่ก็เป็นความโสดที่โอเค เพราะมีพร้อมทุกอย่าง แถมจากไพ่ที่สมบูรณ์พร้อมก็เรียกได้ว่าเป็น คนโสด ที่มีสเน่ห์ที่เดียว เรียกได้ว่า พอใจที่จะโสดๆ สวยๆ หล่อๆ เท่ๆ ไปก่อน

10 TEN OF PENTACLES
ความหมาย : ความสุข ความสมบูรณ์ ความมั่นคง ความปลอดภัย
           ครอบครัว ทรัพย์สิน มรดก
ความรัก : ไพ่ใบนี้ในความรักความสัมพันธ์จึงหมายความถึง ความรักที่เข้ากันได้ดี มีความอบอุ่น พร้อมพัฒนาไปในทางที่ดี เพราะนอกจากจะมองกันที่ความรักความรู้สึกชอบกัน ต่างฝ่ายต่างรู้สึกเป็นของกันและกันมากขึ้น เรียกได้ว่าเป็น ความรักในระดับที่เป็นผู้ใหญ่ มากกว่าความรักแบบเด็กๆ

11 PAGE OF PENTACLES
ความหมาย : การได้รับโอกาส ได้รับทรัพย์สิน สิ่งของ ซึ่งมีโอกาสที่จะพัฒนาไปในทางที่ดีและมั่นคงได้
           การเฝ้ารอ การเฝ้าดูพิจารณาโอกาสที่ได้รับเข้ามา
ความรัก : ไพ่ที่ค่อนข้างดีในด้านความรัก ความสัมพันธ์ ตัวไพ่หมายถึงการได้รับโอกาสที่ดีในความรัก ที่จะนำไปสู่การเปลี่ยนแปลง เป็นความรักที่จับต้องได้ คือไม่ใช่แค่คำพูดลอยๆหวานๆซึ้ง แต่เป็นความรักที่สามารถสัมผัสได้ว่าจะพัฒนาไปในทางที่ชัดเจนมั่นคงได้

12 KNIGHT OF PENTACLES
ความหมาย : ความต่อเนื่อง มั่นคง กิจวัตร ทำซ้ำ
           คนที่สามารถสร้างงาน มั่นคง และสามารถทำในสิ่งที่เป็นกิจวัตร ซ้ำๆได้ แม้จะดูน่าเบื่อ
ความรัก : ไพ่ใบนี้หมายถึงความสัมพันธ์ที่ เรื่อยๆ ต่อเนื่อง มีกิจวัตรที่ทำเป็นประจำซ้ำๆ เช่น ทักไปเวลานี้ทุกวัน กินข้าวเย็นกันทุกวัน เป็นต้น ซึ่งเป็นความสัมพันธ์ที่มั่นคง แต่ข้อเสียของความสัมพันธ์นี้คือ ความที่เรื่อยๆจนเกินไป เรื่อยๆซ้ำๆจน คาดเดาได้ และ น่าเบื่อ

13 QUEEN OF PENTACLES
ความหมาย : ความอบอุ่น การดูแล ความมั่นคง
           ความอุดมสมบูรณ์ ความสมบูรณ์ทางการเงิน
ความรัก : ไพ่ใบนี้มักหมายถึง ผู้หญิงที่ปรากฏในความสัมพันธ์ ผู้หญิงคนนี้ค่อนข้างจะจริงจังกับความสัมพันธ์ และมองความสัมพันธ์ในลักษณะที่เป็นจริงไม่เพ้อฝัน และมองไปถึงการคบกันยาวๆ ไปถึงแต่งงาน

14 KING OF PENTACLES
ความหมาย : ความมั่นคง มั่นคั่ง สมบูรณ์
           คนที่เป็นผู้ใหญ่ มีความคิด มั่นคงและสมบูรณ์ในด้านวัตถุ
ความรัก : ไพ่ใบนี้มักหมายถึงตัวบุคคล โดยเฉพาะผู้ชาย ผู้ชายที่เข้ามาหรือผู้ชายที่ไพ่ใบนี้เป็นตัวบอกลักษณะนั้น ในด้านความรัก จะเป็นผู้ชายที่มี ความรักที่มั่นคง และเหมาะแก่ ความรักในระยะยาว มีความห่วงใย ใส่ใจ และน่าจะมีทุกอย่างพร้อมจนสามารถช่วยเหลือแบ่งปันคู่รักตนได้
 

           

                   